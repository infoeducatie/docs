Criterii de jurizare - InfoEducație 2015
===============================
Secțiunea Web
--------------------

#Capitolul I. Inginerie web și programare **25 puncte**

* Tehnici de programare, algoritmi specifici
* Arhitectura datelor (structuri de date, scheme de baze de date, tipuri de bază de date folosite sau XML, JSON, YAML etc.)
* Structurarea codului sursă (modularitate)
* Utilizarea unei metodologii de proiectare; recurgerea la șabloane de proiectare (design patterns), folosirea framework-urilor sau biblioteci adecvate; adoptarea unei arhitecturi orientate spre servicii (SOA)
* Scalabilitatea (posibilitatea extinderii facile, ușurința adoptării unei infrastructuri elastice etc.)
* Folosirea unui sistem de management de cod (Git, Mercurial, Subversion etc.)
* Testare (TDD / BDD, coverage, testare automată, testare la nivel de client)
* Performanța aplicației (e.g., optimizări generale, interogarea eficientă a bazei de date)

#Capitolul II. Funcţionalităţi şi utilitate **20 puncte**

* Utilitatea lucrării în contextul scopului
* Numărul și complexitatea funcționalităților pe care proiectul dezvoltat le pune la dispoziţie
* Calitatea, originalitatea și concordanța cu tema proiectului
* Recurgerea la instrumente de achizitie și/sau management al conținutului (e.g., modul de administrare), stocarea și utilizarea corectă a resurselor dacă se dorește folosirea lor în regim offline
* Calitatea (acuratețea, concizia, originalitatea), cantitatea, utilitatea și corectitudinea conținutului oferit

#Capitolul III. Interacțiunea cu utilizatorul + design **20 puncte**

* Unitate, compoziţie, echilibru vizual, eleganță estetică
* Concordanța interfeței și a mijloacelor de interacțiune cu utilizatorii specifici ai aplicației/sitului
* Asigurarea ergonomiei (de exemplu: navigabilitate, căutare internă, recomandarea datelor de interes)
* Asigurarea accesibilității în ceea ce privește utilizatorii cu nevoi speciale; adoptarea unor tehnici vizând internaționalizarea și/sau localizarea conținutului (suport multi-lingv, convenții privind afișarea unităților de măsură etc.)
* Independența de platformă, conform standardelor actuale ale Consorțiului Web
browsere diferite (Firefox, Internet Explorer, Safari, Chrome, Opera)
  * design adaptiv/responsiv: orientări ale ecranului, rezoluții variate, densitate de pixeli, platforme desktop/tabletă/mobile
  * acces facil folosind paradigme de interacțiune: tradițională via mouse + tastatură și/sau naturală (tactilă, gesturală, vocală, 3D etc.)
  * acces prin intermediul dispozitivelor alternative precum cele embedded, smart TV etc.


#Capitolul IV. Originalitate **15 puncte**

* Originalitatea ideii, a designului şi a implementării soluției propuse
* Posibile inovații și diferențierea lucrării față de alte abordari existente

#Capitolul V. Securitate **10 puncte**

* Protecția împotriva vulnerabilităților tipice (XSS, CSRF, SQL Injection, DoS etc.)
* Utilizarea unor tehnici de programare defensivă
* Prevenirea și/sau corectarea datelor introduse de utilizator

(Punctajul se va acorda direct proporțional cu munca depusă pentru securizarea aplicației Web.)

#Capitolul VII. Prezentare **10 puncte**

* Modul de prezentare a proiectului în fața publicului
* Documentația oferită (descrierea clară a proiectului); calitatea demonstrației practice; utilizarea unor studii de caz adecvate

#Observaţii:

Nu vor fi punctate acele părţi ale proiectului care nu sunt concepute de autor (de exemplu, design bazat pe template-uri, recurgerea de cod preluat din alte surse, folosirea unor biblioteci/framework-uri/API-uri externe etc.). În cazul în care autorul își asumă realizarea unor părți care apoi se dovedesc a nu fi de concepție proprie, lucrarea va fi descalificată.

Dacă designul proiectului este preluat integral, punctajul oferit pentru portabilitate va fi considerat 0; lucrarea poate fi depunctată în ceea ce privește criteriile vizând utilizabilitatea și portabilitatea, dacă tema vizuală folosită oferă în mod implicit aceste funcționalități.

Dacă se utilizează un sistem de management al conținutului (CMS), punctajul la inginerie Web și implementare va fi considerat 0, în situația în care nu s-a adăugat cod propriu – e.g., extensii/plugin-uri dezvoltate de autor(i). Punctajul acordat pentru funcționalitate va reflecta doar partea implementată de către echipa proiectului.
